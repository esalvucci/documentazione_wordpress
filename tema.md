#Gestione del tema grafico (per i siti di zona)

In ambiente Wordpress un tema consiste nell'aspetto del sito, nella sua interfaccia grafica, nel modo in cui esso viene visualizzato dall'utente.

Esiste una vastissima quantità di [temi per Wordpress](https://wordpress.org/themes/); ne consigliamo uno in particolare, già installato e configurato sul sito ([tempera](https://wordpress.org/themes/tempera/)).

##Personalizzazione di Tempera
Per andare a personalizzare il tema consigliato utilizziamo il menu di sinistra della nostra dashboard posizionandoci su "Aspetto" e cliccando su "Tempera Settings".  

![tempera settings](img/tempera_settings_0.png)  


####Impostazioni del Layout di Pagina
Scegliendo la riga "Impostazioni del Layout di Pagina" possiamo modificare la struttura delle pagine del nostro sito, ovvero: il contenuto sviluppato su una colonna, su due colonne con a destra una barra verticale, su due colonne con a sinistra una barra verticale e così via...
Possiamo anche regolare la larghezza che avrà il nostro sito con la barra apposita.  

![tempera settings layout](img/tempera_settings_layout.png)  

####Impostazioni della Testata
Le "Impostazioni della Testata" riguardano la parte superiore del sito (header), nello specifico l'area contenente il logo.  

![tempera settings header](img/tempera_settings_header.png)  

Possiamo ora modificare il logo che comparirà nella parte superiore di ogni pagina del sito scrivendo il link dell'immagine scelta nello spazio affianco a "Upload logo personalizzato" (per caricare il file vedi paragrafo su [immagini e altri contenuti](altri_contenuti.md))  

####Pagina di presentazione
La pagina di presentazione consiste nello slider, il testo di presentazione e il calendario
![tempera settings layout slider](img/tempera_settings_presentation_page.png)  

#####Gestione dello slider

Lo slider può essere utile per mostrare le notizie in primo piano corredate da un'immagine; per un' impostazione del genere in "slide" -> "slide content" selezioniamo "Ultimi post della categoria" e in "scegli la categoria" per esempio scegliamo "In primo piano".
Ora lo slider mostrerà i contenuti della categoria "In primo piano".  
NB: Verranno visualizzati solo gli articoli con una immagine (paragrafo [Articoli](articoli.md) per vedere come associare un'immagine ad un articolo).  
Per lo slider sono preferibili immagini con proporzioni "orizzontali", quindi con larghezza maggiore dell'altezza.
E' anche importante che le immagini abbiano la stessa dimensione, diversamente lo slider sarà di un'altezza per un'immagine e di un'altra per un'immagine diversa
![tempera settings layout slider 2](img/tempera_settings_presentation_page_2.png)

#####Colonne di presentazione
Le "Colonne di presentazione" sono l'area personalizzabile sottostante allo slider.
Per aggiungere contenuti in quest'area, andando nella pagina dei widget ("Aspetto" -> "Widget"), trasciniamo i widget che ci interessano in "Colonne pagina di presentazione".
Può essere per esempio uno strumento utile per mettere in evidenza le notizie delle branche. In tal caso trascineremo tre volte il widget "Category Post" e lo configureremo scegliendo la categoria relativa ad una branca ogni volta.  

#####Impostazioni dei colori
Per impostare i colori del sito (dello sfondo, dei testi, dei link ecc...) selezioniamo "Impostazione dei colori".
Posizionando il mouse su ogni campo per il colore (con il codice specifico in esadecimale) visualizziamo a cosa si riferisce un determinato colore. Per modificarlo clicchiamo sul codice esadecimale (es. #f3e24d) e comparirà una "tavoletta dei colori"; a questo punto selezioniamo il colore che preferiamo.

#####Box con notizie in evidenza in home page
Per mettere in evidenza gli ultimi articoli pubblicati con una determinata categoria possiamo utilizzare il [widget](widget.md) "Category Post" trascinandolo (nella pagina dei wiget) nell'area "Colonne pagina di presentazione" poi selezioniamo la categoria di nostro interesse. Così facendo i titoli degli ultimi articoli della categoria scelta saranno visibili sotto la slideshow in home page.  
![category post widget](img/category_post_widget.png)